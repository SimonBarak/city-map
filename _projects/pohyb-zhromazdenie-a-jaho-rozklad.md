---
language: sk
layout: post
image: "/v1561224438/uploads/neplatici.png"
icon: "/v1561022896/uploads/icon-family.jpg"
name: Pohyb, zhromaždenie a jaho rozklad
title: pohyb-zhromazdenie-a-jaho-rozklad
lat: 48.208317
lon: 19.350993
author: Martina Růžičková
categories: ''
excerpt: Po páde komunizmu sa, žiaľ, naplno prejavili dôsledky územ- ného plánovania,
  ktoré nebralo do úvahy prírodné a kultúrne podmienky oblasti, v ktorej bolo
  mesto Veľký Krtíš vybudované. Priemyselné podniky v okrese Veľký Krtíš
  a Baňa Dolina prehrávali v 90. rokoch 20. storočia konkurenčný boj na čoraz
  otvorenejšom trhu. Mnohí obyvatelia mesta Veľký Krtíš prišli

---
Po páde komunizmu sa, žiaľ, naplno prejavili **_dôsledky_** územ- ného plánovania, ktoré nebralo do úvahy prírodné a kultúrne podmienky oblasti, v ktorej bolo mesto Veľký Krtíš vybudované. Priemyselné podniky v okrese Veľký Krtíš a Baňa Dolina prehrávali v 90. rokoch 20. storočia konkurenčný boj na čoraz otvorenejšom trhu. Mnohí obyvatelia mesta Veľký Krtíš prišli o prácu v mieste svojho bydliska a stali sa **_nezamestnanými_**. Z tohto dôvodu niektorí z nich vycestovali za prácou mimo svoje domovské mesto či sa z Veľkého Krtíša natrvalo **_odsťa- hovali_**. Od roku 1993 do roku 2010 klesol počet v meste trvalo prihlásených obyvateľov o asi 1400 osôb. Úbytok obyvateľstva však pretrváva i v súčasnosti.

K výraznému **_pohybu_**, sťahovaniu obyvateľstva z miesta na miesto, dochádzalo v rokoch 1993—2010 aj vo vnútri mesta Veľký Krtíš. Príčinou sťahovania boli rastúce **_nedoplatky_** na nájomnom, energiách a službách v mestských a družstevných bytoch. Nie len nezamestnaní nemali peniaze na platenie účtov. V 90. rokoch mala nedoplatky takmer každá bytovka. Podlžnosti znemožňovali údržbu spoločných priestorov budov a týmto budovám hrozilo tiež **_odpojenie_** od dodávok energií. Príčinou slabej platobnej morálky obyvateľov Veľkého Krtíša v 90. rokoch 20. storočia bola i samotná zmenam režimu. Po páde komunizmu nastali veľké **_zmeny_** v právach a povinnostiach nájomníkov či družstevníkov a v spôsobe platenia za energie.

Mesto aj Stavebné bytové družstvo (SBD) pristúpili k riešeniu **_problémov_** s dlhmi tak, že **_vyčlenili_** bytové domy, ktoré mali vo svojom vlastníctve či v správe a do týchto domov neplatičov s najväčšími dlhmi od 90. rokov cielene sťahovali. Mesto Veľký Krtíš už v roku 1993 vyčlenilo jeden bytový dom na ulici **_Imre Madácha_** aby slúžil ako takzvaný sociálny dom – náhradné ubytovanie pre ľudí s veľkými dlhmi na nájom- nom v mestských bytoch. Je nutné podotknúť, že v tomto období ešte nebolo možné **_vysťahovať_** neplatiča z prenajatého (v tomto prípade mestského), či z družstevného bytu na ulicu. Prenajímateľ (v tomto prípade mesto), či družstvo mali až do roku 2002 zákonnú povinnosť zabezpečiť vysťahovanému neplatičovi **_náhradné_** ubytovanie. V roku 1997 bola po rekon- štrukcii skolaudovaná budova na ulici **_Železničná 1_**. Z domu, ktorý v minulosti slúžil ako ubytovňa či daňový úrad sa stal ďalší bytový dom pre neplatičov vysťahovaných z mestských a družstevných bytov. Tento bol ale mestom Veľký Krtíš oficiálne prevádzkovaný a navonok prezentovaný len ako **_dočasné_** ubytovanie. Podľa vyjadrenia vedúcej oddelenia správy majetku mesta a podnikateľských činností Márie Kyseľovej z roku 2003 bola prevažná väčšina nájomných zmlúv s nájomníkmi v dome na Železničnej 1 uzatvorená na dobu určitú s možnosťou následného predĺženia. Z terénneho výskumu, ktorý bol nami v rokoch 2018 a 2019 realizovaný, a tiež z verejne dostup- ných zdrojov vyplynulo, že zmluvy s nájomníkmi bytového domu na Železničnej 1 sú dodnes uzatvárané na dobu určitú – 1 až 2 mesiace. Po uplynutí tejto doby sa zmluva o ďalší mesiac či dva **_predlžuje_**. Nájomníci ale žijú na Železničnej 1 priemerne 10 rokov. Z tohto hľadiska teda nemôžeme hovoriť  
o prechodnom bývaní. Zhromaždenie neplatičov na jedno miesto nebolo systémovým riešením. V už spomínanom vyjadrení z roku 2003 Mária Kyseľová priznáva, že väčšina ľudí žijúcich na Železničnej 1 neplatí svoje dlhy z predošlých mestských bytov a vytvárajú ďalšie dlhy v novom bydlisku. Mestu Veľký Krtíš sa tak nielenže nepodarilo získať peniaze, ktoré neplatiči dlžili, ale vytvorilo i podmienky pre vznik nových dlžôb  
a ďalšie ničenie vlastného majetku.

![](https://res.cloudinary.com/dhxmg9p4i/image/upload/c_scale,w_740/v1561224438/uploads/neplatici.png)Neplatiči Stavebného bytového družstva si mali možnosť v tomto období **_vymeniť_** svoj byt s družstevníkom bez dlhu z lokality Hviezdoslavova – z takzvaných párnych čísel a zástupcami SBD boli k tomu dokonca i **_motivovaní_**. Opäť teda dochádzalo k **_zhromažďovaniu_** neplatičov. Bytové domy, obsadené vo veľkej miere neplatičmi, nemali dostatok peňazí vo fonde opráv. Ich údržba bola preto **_zanedbávaná_**. Pôvodní obyvatelia týchto domov sa po prisťahovaní veľkého počtu neplatičov snažili predať svoje družstevné podiely alebo vlastnícke práva

v prípade, že byt si už predtým od SBD odkúpili. Na **_inzeráty_** ponúkajúce lacné bývanie na **_Hviezdoslavovej_** reagovali ľudia z východného Slovenska. Rozhodli sa **_predať_** byty či domy vo väčších mestách, presťahovať sa do lacných bytov vo Veľkom Krtíši a z rozdielu ich cien žiť. Za zamyslenie stojí tiež otázka kto a do akej miery mal zo sprostredkovania predaja uvedených bytov **_zisk_**. Na prelome 90-tych a nultých rokov sa v týžden- níku Pokrok objavovali inzeráty, v ktorých realitná kancelária Micha ponúkala na predaj byty na Hviezdoslavovej.

Zhromaždenie neplatičov SBD v dotknutých blokoch na Hviez- doslavovej ulici prinieslo vyrovnanie dlžôb v ich predošlých domovoch. Družstevník, ktorý si s neplatičom byt vymenil, musel po výmene neplatičov dlh uhradiť. Výmena bytov a zhro- maždenie neplatičov na jednom mieste však spôsobili rozsiahle škody na inom majetku SBD. Na Hviezdoslavovej **_schátrali_** tri celé bytové domy.

Myslím si, že stratám na majetku bolo vo vyššie uvedených prípadoch možné **_predísť_** individuálnym, osobitným prístupom k dlžníkom. Mesto či SBD sa mali bližšie, osobne zaujímať o **_situáciu_** jednotlivcov a rodín – vnímať dlžníkov v ich jedineč- ných životných **_príbehoch_** a **_súvislostiach_**. Mesto a SBD mali **_škálovať_** – hľadať riešenia situácie šité na mieru príčinám každého jedného prípadu s cieľom **_udržať_** neplatičov vo svojich pôvodných domovoch, **_vyrovnať_** ich dlhy a **_sprostredkovať_** stretnutia a rozhovory neplatičov s ostatnými obyvateľmi domu. Zabránilo by sa tak triedeniu neplatičov, ich umiestňovaniu  
do spoločných bytoviek a v konečnom dôsledku znehodnoteniu takto vyčlenených bytoviek a tiež ďalšiemu narastaniu dlhov  
v nich. Vylúčení neplatiči mohli ďalej spoločne žiť s ostatnými obyvateľmi svojich pôvodných domovov. Tieto dve skupiny ľudí sa mohli vzájomne v každodennom živote **_ovplyvňovať_**.

Príklad **_úsilia_**, ktoré viedlo k vyrovnaniu dlhov a k zastaveniu chátrania bytoviek môžeme nájsť aj vo Veľkom Krtíši. Podrobne je popísané v prípadovej štúdii Skúsenosti a odporúčania  
pri udržaní bývania obyvateľov marginalizovanej rómskej komunity vo Veľkom Krtíši od Janette Knapekovej a Adriána Berkyho. Nimi založené Komunitné Centrum Menšín (**_KCM_**) pracuje už od roku 2004 s obyvateľmi v 11 bytovkách na uliciach Banícka, Školská a Imre Madácha. Tieto boli skolaudované

v rokoch 1952—1954 a patria medzi najstaršie stavby vo  
Veľkom Krtíši. Hovorí sa im tiež „**_banícke bytovky_**“. Pôvodní obyvatelia baníckych bytoviek boli v sedemdesiatych rokoch 20. storočia sťahovaní do nových, moderných bytov v panelovej výstavbe. Do baníckych bytoviek boli komunistickým režim- om umiestňovaní Rómovia. Po revolúcii sa tu hromadili  
dlhy na nájomnom, energiách a službách. Technický stav baníckych bytoviek sa zhoršoval. Mesto ako vlastník veľkého

množstva bytov v baníckych bytovkách sa zbavilo zodpovednosti za vzniknutý stav a v roku 2009 odpredalo svoje byty v baníckych bytovkách aj s dlhmi súkromnému investorovi. KCM sa podarilo s investorom dohodnúť  
na tom, že KCM bude investorovi tieto byty **_spravovať_**. KCM pri svojej práci pristupovalo k dlžníkom jednotlivo a s prihliad- nutím na ich osobnú situáciu. KCM sa podarilo **_vyjednať_** splátkové kalendáre na dlhy nájomníkov investorovi a po ich vyrovnaní aj splátkové kalendáre na kúpnu cenu bytov. Dnes

sú takmer všetky byty v baníckych bytovkách bez dlhov a vo **_vlastníctve_** jednotlivcov a rodín, zväčša pôvodných obyvateľov týchto bytov. Stav baníckych bytoviek, ako aj ich okolia, sa veľmi zlepšil a ich obyvateľom sa podarilo udržať si bývanie.

Bohužiaľ, nie všetci **_dlžníci_** boli v správnom **_čase_** na správnom **_mieste_** – v baníckych bytovkách. Tí menej šťastní museli znášať a mnohí dodnes **_znášajú_** dôsledky **_nekoncepčných_** rozhodnutí mesta a SBD v oblasti bývania.

![](https://res.cloudinary.com/dhxmg9p4i/image/upload/c_scale,w_740/v1561224754/uploads/Screenshot%202019-06-22%20at%2019.32.14.png)