---
language: sk
layout: post
image: "/v1561225730/uploads/Screenshot%202019-06-22%20at%2019.48.35.png"
icon: "/v1561022896/uploads/icon-family.jpg"
name: Obálky a pásky
title: obalky-a-pasky
lat: 48.205257
lon: '19.350670'
author: Martina Růžičková
categories: ''

---
Na území mesta sa tvoria **_obálky_**. Obálku si môžeme predstaviť ako hmotnú, materiálnu hranicu, ktorá **_rozdeľuje  
_územie mesta na menšie časti. Takéto delenie má mať podľa architekta Alejandra Zaera-Polo politický účinok. Ten spočíva v spôsobe, akým obálky _usporadúvajú_** a **_združujú_** užívateľov mesta. Pod obálkou si môžeme predstaviť tak stenu budovy, ako i plot či pásku. To, či sa cez obálku smerom dovnútra či von užívateľ mesta dostane, závisí od jej či jeho **_vlastností_** vzhľadom k štruktúre, k celku mesta. Pre Benjamina Brattona je **_užívateľom_** mesta tak jeho trvalý obyvateľ – **_človek_**, ako aj človek, ktorý mestom **_prechádza_**, **_využíva_** jeho služby a tiež **_rastlinstvo_** a **_živočíšstvo_**, **_podnebie_** a infraštruktúra (_cesty_, **_železnice_**). Vlastnosťou užívateľa sa myslí napríklad to, či užívateľ vlastní alebo má prenajatý v danom meste byt alebo dom. Ak áno, v ktorej časti mesta tento byt či dom leží. Ak nie, kde má užívateľ bydlisko, či kam a odkiaľ dochádza v tomto meste do školy, do práce, za známymi či za záujmovými aktivitami a v neposlednom rade tiež v akých vzťahoch

k riadiacemu aparátu je. **_Aparát_** je podľa talianskeho filozofa Giorgia Agambena riadiacim práve vtedy, keď vytvára **_subjekt_**, jedinca. V prípade, že aparát jednotlivca zbavuje subjektivity, štandardizuje ho, nejedná sa už o aparát riadiaci, ale o aparát **_násilný_**. Násilný aparát **_popiera_** mnohosť, rôznorodosť jedincov a odtienky rozporov medzi nimi.

Vo Veľkom Krtíši je vlastnosťou užívateľa i to, či má kartu mesta. **_Karta mesta_** je analógový doklad (doklad v papierovej podobe). O kartu mesta môže požiadať dospelý človek – obyvateľ Veľkého Krtíša, ktorý vyplní a na Mestský úrad doručí **_žiadosť_**. Musí mať vo Veľkom Krtíši zriadený trvalý pobyt a nemať voči mestu **_podlžnosti_** za smeti, dane, nájomné či psa. Karta mesta umožňuje zadarmo či so zľavou **_vstúpiť_** na akcie organizované mestom a tiež na športoviská, detské ihrisko PERMONÍK, plaváreň a kúpalisko. Organizovaním kultúrnych akcií, budovaním športovísk či ihrísk vytvára mesto svoj **_verejný priestor_**. Tento verejný priestor je jedným z posledných priestorov, ktoré mesto Veľký Krtíš vo svojom katastrálnom území **_vlastní_**. Od 90. rokov mesto Veľký Krtíš postupne odpredáva svoj hnuteľný aj nehnuteľný majetok – byty, priestory pre obchody a služby, pozemky pod bytovými domami a v ich okolí, stavebné pozemky, poľnohospodársku pôdu i nemocnicu. Do verejného priestoru mesta Veľký Krtíš teda nemajú **_prístup_** všetci užívatelia mesta za rovnakých podmienok. Dalo by sa argumentovať tým, že mesto chce motivovať svojich obyvateľov k tomu, aby platili nájomné v posledných dvoch mestských bytových domoch na Železničnej 1 a P. O. Hviezdoslava 6 a 8, aby platili dane, poplatky za smeti a psa. Je ale to, že dlžníci budú mať spoplatnený prístup na kultúrne podujatia, detské ihrisko a športoviská **_riešením_** ich životnej situácie, situácie, ktorá im nedovoľuje zaplatiť? Pýtajme sa, koľkých dlžníkov sa týmto spôsobom podarilo presvedčiť, motivovať, aby svoje dlhy zaplatili? Koľko peňazí mesto týmto krokom reálne ušetrilo a využilo na ďalšie skrášlenie verejného priestoru?

A prečo sú potrestané deti dlžníkov, ktoré za dlhy svojich rodičov nemôžu, tým, že im nie je dovolené hrať sa na ihrisku PERMONÍK?

![](https://res.cloudinary.com/dhxmg9p4i/image/upload/c_scale,w_740/v1561225923/uploads/Screenshot%202019-06-22%20at%2019.51.45.png)![](https://res.cloudinary.com/dhxmg9p4i/image/upload/c_scale,w_740/v1561225956/uploads/Screenshot%202019-06-22%20at%2019.52.24.png)![](https://res.cloudinary.com/dhxmg9p4i/image/upload/c_scale,w_740/v1561225984/uploads/Screenshot%202019-06-22%20at%2019.52.52.png)Tak, ako v prípadoch dlžôb za nájomné, energie a služby, popísaných v druhej kapitole tohto textu, sú dlžníci zhromaž- dení do jednej skupiny a následne odsunutí na spoločné miesto. Tvorba takéhoto zhromaždenia je zo strany mesta **_estetickým činom_**, ktorým ukazuje zvyšky vlastnej suverenity. Suverenitu v tomto prípade chápem tak, ako ju vo svojom diele opísal nemecký právnik Carl Schmitt. **_Suverenita_** je schopnosť mesta rozhodovať o výnimkách, o **_výnimočnom stave_** na území, ktoré mu patrí. Dlžníkov, nie ako jednotlivcov, ale ako jednoliaty kolektív mesto svojimi krokmi **_zvýrazňuje_**, vystavuje na obdiv ostatným užívateľom Veľkého Krtíša. Ide o **_design_** situácií, ľudských pocitov, ktoré majú viesť k **_vymedzeniu_** sa, k politic- kému **_súboju_** dvoch skupín užívateľov mesta. Hranicu, obálku medzi týmito dvomi skupinami a samotný politický boj, konflikt medzi nimi vytvárajú volení zástupcovia mesta svojimi **_rozhodnutiami_**. Proti sebe stavajú užívateľov upraveného verejného priestoru (športovísk, ihrísk, mestského parku) a užívateľov mesta, ktorí upravený verejný priestor využívať nemôžu a okrem toho v mnohých prípadoch obývajú aj značne zanedbaný, mestu patriaci priestor (Železničná 1). Oba priestory, tak upravený verejný ako aj ten zanedbaný, ale vlastní mesto. Zástupcovia mesta v situáciách, ktoré v ďalších odstavcoch podrobnejšie popíšem, využívajú silný vizuálny dojem, zážitok. Odvádzajú ním pozornosť od potreby riešiť príčiny problémov, ktoré len **_estetizujú_**, navodzujú v obyvateľoch strach  
a zadosťučinenie.

Mestský bytový dom na Železničnej 1 je **_monumentálny_**, svieti, žiari do diaľky. Prezývajú ho aj **_Žlťák_**. Ak pochádzate z jeho „veľkého vonkajšku“ – z inej časti mesta, okresu či planéty, nechcete sa v ňom ocitnúť. Straší vás. Obyvatelia Žlťáku po prechode cez jeho obálku – vchod splynú s tmavou chodbou v jednoliaty kolektív. O Žlťáku sa rozprávajú nie vždy pravdivé legendy. Je **_symbolom_** situácie, z ktorej je takmer nemožné sa dostať. Chudoba je tu neriešiteľný problém rovnako ako už spomínané dlhy. Je to tak, ako to je a „**_veľký vonkajšok_**“ – ostatní obyvatelia mesta – sú radi, že nežijú za obálkou Žlťáku. Čo by sa ale stalo **_keby_**... **_Vďaka_** náhode, šťastiu a pracovitosti za súčasný stav.

Počas **_osláv_** 50. výročia vzniku okresu a mesta Veľký Krtíš mali **_držitelia_** karty mesta vstup na celé podujatie zdarma. Pre dospelých bez karty mesta bolo vstupné na denný i večerný program 5 eur. Večer bola vo vzdialenosti asi 20 metrov od pódia, na ktorom sa uskutočnil príhovor primátora mesta, kvíz a koncerty, natiahnutá **_páska_**. Vstup do priestoru za páskou, kde sa nachádzali i všetky stánky s občerstvením, bol možný len po zaplatení vstupného. Okolie veľkokrtíšskeho kultúrneho domu však nie je možné **_ohradiť_** tak, aby užívateľ za páskou nepočul príhovor, program a hudbu, aby nevidel, čo sa na pódiu deje. I za páskou mohol nájsť miesta, odkiaľ mal na to, čo sa dialo na pódiu, **_výhľad_**. Preto mal chuť prísť a dívať sa,  
i keď len spoza pásky. Nemohol sa ale zúčastniť kvízu a kúpiť si občerstvenie. Nemohol sa stať **_súčasťou_** zhromaždenia oslavujúcich. Primátor sa prihováral dvom oddeleným skupinám užívateľov mesta. Zhromaždení oslavujúci mohli okrem kultúr- neho programu pozorovať i užívateľov za páskou, užívateľov bez karty mesta, ktorí si nemohli dovoliť **_zaplatiť_** vstupné. Mestu, ako organizátorovi osláv, sa počas večerného programu osláv 50. výročia vzniku okresu a mesta Veľký Krtíš podarilo vytvoriť podobne silný **_obraz_**, akým je už spomínaný Žlťák.

![](https://res.cloudinary.com/dhxmg9p4i/image/upload/c_scale,w_740/v1561226054/uploads/Screenshot%202019-06-22%20at%2019.53.59.png)