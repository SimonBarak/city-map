---
layout: post
title: Sídlisko a rozcestník
categories: jekyll update
author: Martina Růžičková
lon: 19.352755
lat: 48.211324
icon: "/v1561022896/uploads/icon-family.jpg"
language: SK
image: "/v1560860301/uploads/bcaa-2.png"

---
V roku 1950 sa v tesnej blízkosti vtedajšej obce Veľký Krtíš začalo stavať sídlisko. O tomto súbore stavieb, o týchto bytovkách, nie je nutné premýšľať len ako o domovoch pre zamestnancov v tom období sa rozvíjajúcej bane.

![neco](/v1560859590/uploads/bcaa-1.png "neco")

Vo svojej knihe **_The Stack_**: On Software and Sovereignty (Stoh: O softvére a suverenite) uvádza sociológ a teoretik Benjamin Bratton príklad svätyne **_Göbekli Tepe_**. Jej pozostatky sú podľa tvrdení archeológov až 11 000 rokov staré a sú tak staršie

![toto](https://res.cloudinary.com/dhxmg9p4i/image/upload/v1560859590/uploads/bcaa-1.png "neco")

než egyptské pyramídy. Göbekli Tepe vznikla dávno pred tým, než sa naši predkovia začali venovať poľnohospodárstvu  
a zakladať osídlenia podobné dnešným mestám a dedinám. Bratton chápe tento chrámový systém, túto veľkú štruktúru vytvorenú človekom ako **_rozcestník_**, bránu. Cez Göbekli Tepe prechádzali lovci a zberači pohybujúci sa vo vzdialenosti až 100 kilometrov od nej. Podľa Brattona mohli zvieratá namaľo- vané na jej stenách slúžiť ako akýsi **_zoznam_**, **_archív_**, **_informácia_** o tom, s akými živočíchmi a rastlinami sa mohli ľudia pri

zbere a love v krajine stretnúť. V Göbekli Tepe sa odohrávali tiež pohrebné **_rituály_** a tak je Brattonom chápaná i ako brána do tajomstiev, ktoré si používatelia tohto chrámu – štruktúry spájali so smrťou. Göbekli Tepe tak poskytovala pravekému človeku vodítka pre pohyb v ťažko predvídateľných krajinách Zeme i duše.

Myslím, že na začiatku svojho vývoja mal Veľký Krtíš ako sídlisko, a neskôr ako mesto, podobnú úlohu. Bol budovaný  
v okolí oblastí, ktoré boli pre minulý režim **_nepredvídateľné_**. Do týchto dedín a usadlostí sa ťažko dostávalo. Chýbali  
zjazdné cesty. Obyvatelia týchto oblastí mali svoj vlastný spôsob organizácie práce. Vidiecke oblasti boli vtedajšou komunistic- kou vládou vnímané ako zaostalé. Cieľom Komunistickej  
strany Československa (KSČ) v 50. rokoch 20. storočia bola **_kolektivizácia_** poľnohospodárstva, vznik Jednotných roľníckych družstiev (JRD) a **_spriemyselnenie_** vidieckych oblastí. Môžeme tu hovoriť o snahe KSČ vybudovať veľký infraštruktúrny  
celok (**_sieť_** navzájom spojených ciest, železníc, podnikov, družstiev, verejných priestorov). Vznik osídlenia v okolí dediny Veľký Krtíš si môžeme predstaviť ako postupné **_zhromažďovanie_** ľudí na základe pokynu vlády – KSČ. Pre Benjamina Brattona  
je pri premýšľaní nad otázkou „Čo je to mesto, **_vrstva_** mesta?“ dôležitý práve takýto **_moment_** zhromaždenia ľudí na jednom mieste. Do zhromaždenia Bratton započítava nielen súčasných a budúcich obyvateľov mesta, ale i osoby, ktoré cez mesto  
z rôznych dôvodov **_prechádzajú_**. V širšom slova zmysle patrí do zhromaždenia i rastlinstvo a živočíšstvo, podnebie, cesty  
a železnice, vodné toky. Mesto mení zhromaždených a zhroma- ždení menia mesto.

Dedinčania mali vo vznikajúcom osídlení Veľký Krtíš  
možnosť sledovať **_pokrok_** tak, ako si ho predstavovala KSČ. **_Bytovky_** boli úhľadne zoradené a oddelené od miest, kde  
ich obyvatelia pracovali – od bane a fabrík. Noví obyvatelia Veľkého Krtíša – **_prisťahovalci_** mali možnosť pozorovať postupnú premenu vidieckych „nepredvídateľných“ osídlení. Navzdory dlhotrvajúcemu odporu svojich obyvateľov  
prešli „nepredvídateľné“ oblasti procesmi znárodňovania  
a kolektivizácie. Poľnohospodárstvo bolo odvtedy riadené  
z jedného centra a z dedinčanov – samostatne hospodáriacich roľníkov sa stali družstevníci rozdelení do Jednotných roľníckych družstiev. Obyvatelia sídliska – od roku 1968 už mesta Veľký Krtíš – pochádzali z rôznych kútov vtedajšieho Československa. Novousadlíci prišli za prácou v bani, pričom im bol pridelený i byt. Pre ženy bol vybudovaný textilný  
závod. Väčšími zamestnávateľmi boli pred rokom 1989 tiež podniky LIAZ a Tesla. Po roku 1968 vznikli i prvé závody na spracovanie poľnohospodárskych výrobkov v oblasti – Vinárske závody a mliekareň. V rámci takzvaných akcií Z, ktoré boli organizované KSČ, pomáhali novousadlíci budovať a po okupácii v roku 1968 zas rekonštruovať verejné priestranstvá (kino, kultúrny dom, park, športoviská), infraštruktúru  
(cesty, chodníky) a obytné bloky. Stavali si tiež rodinné domy  
v rámci projektov individuálnej bytovej výstavby. Tieto mali **_prepojiť_** nové sídlisko s pôvodnou dedinou.