---
language: sk
layout: post
image: "/v1561373225/uploads/dog.jpg"
icon: "/v1561022896/uploads/icon-family.jpg"
name: Zmes urbánneho a virtuálneho
title: zmes-urbanneho-a-virtuálneho
lat: 48.219912
lon: 19.354866
author: Martina Růžičková
excerpt: ''
categories: ''

---
S verejnými (park, námestie) a polo-verejnými **_hmotnými_** priestormi (športovisko, ihrisko, kúpalisko), sa súčasne vyvíja i **_virtuálny_** verejný a polo-verejný priestor (sociálne siete, mobilné aplikácie). Hranice hmotného priestoru vieme zakresliť do mapy a uvidieť tak **_plochu_** územia, ktorú tento priestor zaberá. Do virtuálneho verejného či polo-verejného priestoru môžu vstúpiť užívatelia z viacerých, vzájomne **_oddelených_** oblastí. Táto vlastnosť virtuálneho priestoru umožňuje užívateľom v určitých prípadoch **_mazať_**, **_ničiť_** obálky a tiež **_prechádzať_** cez pásky, ktorými je hmotný priestor delený. Isté stretnutia sú v tradičnom verejnom priestore, bohužiaľ, **_nepredstaviteľné_**.

2\. 9. 2018 zverejnil užívateľ „Dalibor Surkoš – primátor mesta Veľký Krtíš“ na svojom profile na sociálnej sieti Facebook  
 štyri fotky. Na týchto fotkách primátor Veľkého Krtíša Dalibor Surkoš hladká psa. Pod týmto verejným príspevkom sa objavil komentár užívateľky „Alexandra Silvia Lakatošová“. Vo svojom komentári sa užívateľka pýtala, prečo nie je od určitej doby dovolené mať v mestskej bytovke na Železničnej 1 psa, a či nie sú obyvatelia Železničnej 1 ľuďmi, keď im nie je dovolené v ubytovaní – v majetku mesta, robiť to, čo robí na fotke primátor – **_hladkať psa_**.

Človeka, osobu, ktorá v tej chvíli profil „Alexandra Silvia Lakatošová“ ovládala, sa nám podarilo nájsť. Potvrdila,  
 že komentár k fotke napísala. Po napísaní komentára dostala správu od užívateľa „Dalibor Surkoš – primátor mesta  
 Veľký Krtíš“ s ponukou stretnúť sa s primátorom na mestskom úrade. Táto osoba tiež potvrdila, že si v minulosti snažila už niekoľkokrát dohodnúť schôdzku s primátorom na mestskom úrade. Až do septembra 2018 však nepochodila. Po ich schôdz- ke povolil primátor Dalibor Sukroš obyvateľom bytovky na Železničnej 1 domáce zvieratá. Komentár užívateľky „Alexan- dra Silvia Lakatošová“ už dnes nie je možné pod spomínaným príspevkom na profile užívateľa „Dalibor Surkoš – primátor mesta Veľký Krtíš“ nájsť. Bol pravdepodobne **_vymazaný či skrytý_**.

Vo virtuálnom verejnom priestore je v určitých prípadoch možné **_prejsť_** cez obálku bez toho, aby ste **_rozbili_** okno, **_vypáčili_** dvere, či mali tie správne **_kontakty_** a **_postavenie_**. Ale internetové platformy, medzi ktoré patria i sociálne siete, majú tiež vlastné pravidlá a rôzni užívatelia majú rôzne možnosti prístupu k rôznemu **_obsahu_** a rôznym **_funkciám_**. Správca verejného profilu užívateľa „Dalibor Surkoš – primátor mesta Veľký Krtíš“ chcel vzbudiť dojem príťažlivej a dôveryhodnej profilovej stránky politika. Profil tu pôsobí ako nástroj **_sebaprezentácie_**, má vzbudzovať dojem, že je otvorený pre všetkých. Akýkoľvek užívateľ má mať pocit, že sa môže **_pripojiť_** a **_komentovať_**. Je dôležité uvedomiť si, že pod užívateľom sociálnej siete či aplikácie si môžeme predstaviť tak jednu osobu, ako aj skupinu osôb. A tiež robota, algoritmus či inú ne-ľudskú bytosť opatrenú vlastnou adresou pre zápis v digitálnom priestore („chytré“ domáce spotrebiče, príroda opatrená senzormi).

Komentár užívateľky „Alexandra Silvia Lakatošová“ si užívateľ „Dalibor Surkoš – primátor mesta Veľký Krtíš“ na svojom profile najskôr **_ponechal_** a **_zareagoval_** naň. Príspevok o psíkovi ale časom **_zostarol_**. Teda sa už **_nezobrazoval_** v novinkách fanúšikov verejného profilu užívateľa „Dalibor Surkoš – primá- tor mesta Veľký Krtíš“. Diskusia pod príspevkom o psíkovi už **_neprebiehala_** a preto užívateľom, ktorí na tento príspevok predtým reagovali, už naň **_neprichádzali_** upozornenia. Po určitom čase od zverejnenia príspevku je veľmi ťažké **_postrehnúť_**, že bol jeden komentár pod príspevkom zmazaný či skrytý.

Je výzvou budovať **_platformy_**, **_priestory_**, **_mixy_** urbánneho  
 a virtuálneho, v ktorých bude **_prepojenie_** rozličných užívateľov možné. Priestory, v ktorých vlastnosti a postavenie užívateľa nebudú vopred predpokladané. Chce to **_spoznávať_**, **_škálovať_**, **_prispôsobovať_**, **_programovať_**. Nie len **_zhora_**, z **_dronu_**, z **_výšin_**, z ktorých vyzerá všetko kompaktnejšie než pri pohľade z ulice. **_Hierarchické_**, **_stupňovité_** usporiadanie kolektívu, skupiny užívateľov mesta už nefunguje. Volení zástupcovia už nemajú kontrolu nad tým, akým smerom sa bude ďalej uberať priemysel a poľnohospodárstvo vo Veľkom Krtíši. Nemajú vo svojej správe ani zastavateľné pozemky. Na to, aby mohli **_hlbšie_**, **_strategické_** plány vzniknúť a rozvíjať sa, je dôležité prepojiť čo najviac užívateľov mesta. Nie v nemom údive nad krásnym, výpravným, epickým, ale v **_rozprave mnohých_** nad problémami, ktoré boli, sú a ešte len nastanú.